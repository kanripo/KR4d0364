# -*- mode: mandoku-view; -*-
#+TITLE: 雪坡集
#+DATE: 2015-08-25 00:06:08.209030
#+PROPERTY: ID KR4d0364
#+PROPERTY: BASEEDITION WYG    
#+PROPERTY: JUAN 卷四十五
<pb:KR4d0364_WYG_045-1a>¶
欽定四庫全書¶
　雪坡集巻四十五¶
　　　　　　　　　　　　　宋　姚勉　撰¶
　　樂致語¶
　　　郡守勸駕樂語(代作/)¶
大比興能荷嶺萃多才之盛嘉賔式燕芝堂列四座之¶
英秩秩初筵津津喜色省元學士工磨月斧巧織雲裳¶
經學淵源𣲖接廬山之舊詞華藻麗燈傳渤海之遺藉¶
<pb:KR4d0364_WYG_045-1b>¶
甚月評偉哉時望蜚聲米廪一鶚横空較藝棘闈八龍¶
得雋天族倍七賢之盛星臺聯三秀之榮桂子香飄共¶
登秋賦梅花信早齊報春魁我判府六館俊流雙旌間¶
氣羲爻得趣密傳家學之精佛閣題名早繼世科之選¶
元是蓬萊之佳客來為道院之主人適當勸駕之初大¶
舉吹笙之禮府判黄石髙弟梓潼後身檄捧星臺心授¶
文章之印書題天姥手提人物之衡竚看北闕之軒騰¶
盡是東君之吹送玉京馬蹄疾齊觀上國之光錦水市¶
<pb:KR4d0364_WYG_045-2a>¶
河連好應倫魁之䜟輙呈口號上奉清歡¶
　主人合作紫薇郎引領羣仙覲玉皇滿袖風雲生羽¶
　翮排空牛斗避光芒錦江家䜟聲名在金榜巍科姓¶
　字香典貢春官來嵗事芝香趣下瑞芝堂¶
　　　新婚致語(鄒娶陳/)¶
新陽七日已欣寒谷之回春和氣一天快覩徳星之聚¶
夜艷神仙於華屋秩籩豆於初筵喜色盈門歡聲溢座¶
恭惟嘉賔上舍學士太丘徳宇拾遺文章傳家有狀元¶
<pb:KR4d0364_WYG_045-2b>¶
之榮宰社見宰相之志襄首奮翼合直上於玉堂吐氣¶
揚眉即横飛於璧水相攸慶燕得婿如龍舉鍼子送女¶
之儀結女叔來聘之好次賔學士中庸世學安定家傳¶
謝砌玉芝竇庭丹桂曾快鶴書之捧即榮蟾窟之遊協¶
諧卜鳳之祥整頓驂鸞之駕在座親賔晉秦懿戚劉范¶
世姻綸巾公瑾之風流錦衣買臣之富貴導引得仙遊¶
之樂笑談開釀禁之嚴髙朋雲集於玳筵雅論風生於¶
玉麈我東道朝奉道鄉直節齊國髙才子舍聯輝五鳳¶
<pb:KR4d0364_WYG_045-3a>¶
之羽毛絢爛孫枝挺秀八龍之頭角峥嶸欲早見於曾¶
𤣥乃榮聫於姻好卓以西雍之人物副兹東坦之聲名¶
榮遂結䄜同諧合卺鳳駢鸞駕月宫擁仙子之來龍燭¶
鴛屏雲漢慶星郎之會大開宴席永締歡盟愛日烘晴¶
祥煙藹曉松耐挺嵗寒之節梅嬌漏春信之香歌遏行¶
雲舞翻回雪祥光院宇今年小慶於登科喜色門闌來¶
嵗聫看於升舍某厠身樂部拭目清歡欲展心私上呈¶
口號¶
<pb:KR4d0364_WYG_045-3b>¶
　珠簾綉幕藹祥煙合卺嘉盟締百年律底春回寒谷¶
　暖堂間夜㑹徳星賢綵軿牛女歡雲漢華屋神仙艷¶
　洞天玉潤氷清更竒絶明年聫步璧池邊¶
　　　對㕔樂語(丙辰春再娶/)¶
韶天明麗慶人月之重圓魁宿熒煌聫使星而髙會新¶
鳳鳴之諧叶隆燕衎以綢繆西位郡馬上舍邾國故家¶
道鄉雅望名蜚璧水咸推天子之門生身娶瑤姬自是¶
人間之禁臠早具龍頭之眼親調麟角之膠苗夫人不¶
<pb:KR4d0364_WYG_045-4a>¶
識韋臯俗何足怪相里氏皆輕杜衍君獨不然力主嘉¶
盟遂脩前好次位直閣機宜竇山丹桂謝砌玉蘭衛女¶
問我諸姑曾作齊眉之偶莊姜以為己子亦求坦腹之¶
賢凡而汶上之田猶是奩中之物特聯星轡來衛雲軿¶
狀元節判正字著郎揭日貴名薄雲髙誼杏花十里豈¶
無可娶之公卿桃葉同根但欲尋盟於姊妹不矜新進¶
士寧作小姨夫洗簡畧之陋風復婚姻之古禮玉鞭親¶
迎翟茀同歸洞房燭金榜名世間固有帝京遊鳳樓許¶
<pb:KR4d0364_WYG_045-4b>¶
天下無雙即看魚軒同登龍禁東位新恩待除郎中奕¶
世狀元之系西江夫子之孫策對楓宸行矣家氊之又¶
復袍争草色煜然棣蕚之相輝賔在秩筵主臨吉席翠¶
袖紅裙之歌舞瑤琴寳瑟之賡酬揮玉麈以生春飛羽¶
觴而轉月三魁兩娶未多前輩之風流一日九遷同享¶
長年之富貴某等欣逢盛事請播伶歌¶
　洞房華褥綉芙蓉惹得天香馥正濃鳳觜續絃新跨¶
　鳳龍頭有婿又乘龍人間二月春光好魁下三台瑞¶
<pb:KR4d0364_WYG_045-5a>¶
　彩重酬勸不須辭爛醉詔書已下紫泥封¶
　　　女筵樂語¶
雲英以樊夫人而婚既成絳雪玉巵乃西王母之女同¶
宴瑤池偉佳婿之乘龍艷華堂而式燕西位郡封秀鍾¶
豐水系出蘇臺姪其從姑若莊姜之已出妻之以子自¶
孔氏之兄來睠言騶谷之外家早識龍頭之英物自合¶
絲鞭之久接何遲玉鏡之重婚洞房花燭金榜掛名恰¶
逢盛事綉褥芙蓉門闌多喜來主嘉盟親飭魚軒俯驂¶
<pb:KR4d0364_WYG_045-5b>¶
鸞馭次位宗姬銀潢衍慶玉葉分香富貴生諸王家猶¶
勤婦道舉動得内宫體恪奉母儀族黨稱賢閨門有則¶
齊姜繼晉皆由夫子以拜成姬氏如秦宜爾碩人之借¶
重况蘭閣乃齊年之姑㛐而棣樓又平日之師生契同¶
何止於四般將送遂煩於百兩狀元新閫夫人行雲態¶
麗詠雪思髙清談謝道藴之風妙墨衛夫人之法女科¶
若有亦當為天下狀元仙骨非常不肯嫁世間凡子曽¶
許盧魁之上第遂諧歐九之繼姻寳鑑重圎膠絃再續¶
<pb:KR4d0364_WYG_045-6a>¶
小喬初嫁添羽扇之風流京兆新粧覺蛾眉之嫵媚東¶
席恭人參軍令女刺史親孫七袠開年綠鬢朱顔之如¶
舊九宗拜長藍袍紫綬之盈前引領瑤姬主張玳宴淺¶
斟低唱恰當芍藥正開庭更勸迭酬笑指蟠桃同祝夀¶
某舞慚趙女歌遜秦娥上對芳筵僭陳斐韻¶
　馬前喝道狀元歸舊婿重新此事竒駕鶴驂鸞來錦¶
　水烹龍炰鳳宴瑤池滿斟蕉葉融春色共指蟠桃祝¶
　夀期後會相逢定何日玉郎承詔入京時¶
<pb:KR4d0364_WYG_045-6b>¶
　　　禮席致語(鄒宴姚代希聖作/)¶
月娥來瑞天香新動於姚花星使逺華春意頓回于鄒¶
谷駐金環之壓轡開綺席以飛觴式燕又思乘龍有喜¶
恭惟西位親家狀僉温襟玉粹逸調金聲為𢎞文學士¶
之孫箕裘不墜生奕世狀元之里衣鉢攸歸仁聲焯著¶
於一鄉義概洽聞乎九族勤厚嫁孤之意尊光送女之¶
行燕山主族之昏遂登諫議姑蘇有姻則助終秉政鈞¶
髙掩前聞聳觀盛美我東位族長朝奉髙年重望碩徳¶
<pb:KR4d0364_WYG_045-7a>¶
耆英平糶濟人為鄉間之司命公心服衆真宗黨之主¶
盟深種善根力行好事未論兩家之閥閲且誇一様之¶
胸襟世兹劉范之婚姻美矣東南之賔主相與醉此琉¶
璃鍾琥珀濃何以報之錦綉段青玉案某等叨居樂部¶
敢獻伶歌¶
　月姊當年付桂香君家上第綠衣郎祇今盛事追龍¶
　首又此佳占叶鳳凰暖律潛回燕谷冷名花盡壓洛¶
　城芳從今不把朱陳説百世姚鄒話柄長¶
<pb:KR4d0364_WYG_045-7b>¶
　　　女筵樂語¶
結婚鼎族上尋姊月之歡盟送女衡門欣迓從雲之仙¶
隊鸞軿戾止燕席綏之恭惟西位懿徳春温清標玉潔¶
派松垣先生之族系久熟家傳嫓竹樓夫子之孫枝咸¶
推閫範慶鍾猶子禮重送門凡季蘭女職之修皆伯氏¶
姆儀之訓我東位里稱賢母胄出名門有女不與凡兒¶
㑹得龍頭之婿擇婦必於儒族遂諧鳳卜之緣二姓綢¶
繆四筵歡洽花簪王母艷瑤池玳宴之春桂近嫦娥看¶
<pb:KR4d0364_WYG_045-8a>¶
綵砌藍袍之耀欣逢盛事敢獻俚辭¶
　瑤姬來自狀元家真是姚黄第一花玳席艷開春富¶
　貴魚軒榮駐逺光華梅梢欲動朱簷雪竹葉微潮玉¶
　臉霞正好留連長夜飲未須催整七香車¶
　　　郡守宴狀元樂語¶
竹州出狀元果應市河之䜟道院迎仙客真為珂里之¶
榮簾幕捲以争看山川為之改觀一時盛事萬口歡聲¶
恭惟府僉狀元正字氣蓋諸公眼髙四海兒童走卒皆¶
<pb:KR4d0364_WYG_045-8b>¶
知雪坡之名弟子諸生㡬坐春風之裏信所謂國人之¶
彦是宜為天下之魁千佛首題九重親擢虎榜首登鳳池¶
身到獨誇地位之髙龍頭春重鶴髮恩深兩副君親之¶
望行看金甌之覆益增瑞郡之光恭惟府判華文郎中¶
董試有功得人報國以堂下之言知鬷蔑於舉子之時¶
識富公望著箳篁半刺平分於風月手提衡鑑八元髙¶
舉於雲霄故今為首唱之英即向者吹送之力而我判¶
府秘書寺丞胸涵星渚肩拍盧山衣鉢親傳早䇿楓宸¶
<pb:KR4d0364_WYG_045-9a>¶
之第觚稜入夢佇回荷槖之班惟此邦文宿之加臨故¶
今嵗魁躔之轉現氣類相感不自後不自先賔主交歡¶
醉言歸醉言舞共飲西湖風月相期北漢星辰笑紅綾¶
餅餤之曾嘗記黄甲姓名之如舊清歡卜夜暖氣排冬¶
成此一段風流何惜十分酩酊玉勒成行狀元過此日¶
親逢沙堤新築宰相行他時並命某等縻身樂部拭目¶
台躔輙貢俚言仰陪芳宴¶
　㡬多文士踏槐黄實出倫魁在瑞陽千古河連留地¶
<pb:KR4d0364_WYG_045-9b>¶
　䜟一聲臚唱破天荒金釵笑擁龍頭客寳篆濃薰燕¶
　寢香方國薦賢蒙上賞匪晨有詔下芝堂¶
　¶
　¶
　¶
　¶
　¶
　雪坡集巻四十五¶
